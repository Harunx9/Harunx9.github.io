Title: Moja Internetowa baza wiedzy
Date: 2017-04-26 20:10
Category: Inne
Tags: DSP2017, Nauka
Authors: Szymon Wanot
Status: published

Cześć. Jak pisałem w którymś z poprzednich postów, można nauczyć się programować samemu z Internetu. Podobnie jest, jeśli chodzi o rozwój programisty. Ja przez te parę lat nauki i rozwoju znalazłem kilka fajnych miejsc w Internecie lub dostosowałem odwiedzane strony tak, aby służyły mi jako baza wiedzy o programowaniu. 

- [YouTube](https://www.youtube.com) - jestem słuchowcem (nie lubię czytać, ale za to uwielbiam słuchać). Jak coś usłyszę i dodatkowo zobaczę to zapamiętam właściwie od razu. Stąd YouTube jest jednym z głównych źródeł informacji dla mnie. Kiedyś zrobię może jakieś top kanałów o tematyce programistycznej lub top video, które zmieniły moje podejście do programowania. W każdym razie polecam ten serwis, ponieważ znajdziecie tam masę przystępnych materiałów z każdej technologii.

- [Dotnetomaniak](http://dotnetomaniak.pl) - jeżeli ktoś jeszcze nie zna to powinien jak najszybciej poznać ten agregator blogów o technologii .NET. Wiadomo, że nie będzie to miejsce obowiązkowe dla wszystkich, ale dla osób które tak jak ja zawodowo pracują z technologiami Microsoftu już jak najbardziej. 

- [StackOverflow](http://stackoverflow.com) - masz problem z zadaniem w pracy. Nie wiesz jak coś zrobić w swoim języku programowania StackOverflow jest dla Ciebie. Jeżeli jakimś cudem nie znałeś jeszcze tego serwisu to od razu zacznij go używać. StackOverflow jest największym światowym forum o tematyce programowania. Generalnie jakiego byś nie miał problemu to powinieneś znaleźć tam rozwiązanie.

- [GitHub](https://github.com/) - może ja należę do jakieś dziwnej grupy programistów, ale bardzo często i bardzo dużo wiedzy wyciągam z czytania kodu na GitHubie. Jest tam masa bibliotek napisanych w różnych językach programowania, więc każdy znajdzie coś dla siebie.

- [Zeef](https://zeef.com) - jest to dość ciekawy serwis bazujący na kartach użytkowników. Jest tam sporo informacji o różnych ciekawych rzeczach w tym te o programowaniu. Ja sam znalazłem sporo informacji o programowaniu gier komputerowych.

- [Facebook](https://zeef.com/) i [Twitter](https://twitter.com) - na obu tych serwisach istnieje masa ludzi, fanpage'ów, grup publikujących treści o tematyce programistycznej. Informacji jest ogrom, więc jest z czego wybierać.

To chyba na tyle jeżeli chodzi o informacje ogólne. W temacie gier komputerowych korzystam jeszcze z Gamasutry i GDCValut, ale są to serwisy dotyczące game developmentu. Piszcie z czego wy korzystacie do poszerzania waszej wiedzy programistycznej i do następnego postu.
