Title: .NET dev na detoksie, czyli Visual Studio 2017 bez Resharpera
Date: 2017-09-09 00:00
Category: Inne
Tags: blog, .net, programming, c#, visualstudio, refactoring, resharper
Authors: Szymon Wanot
Status: published
            
Cześć. Dziś będzie trochę o narzędziach pracy. Jak wiadomo przynajmniej do niedawana, jako .NET developerzy mieliśmy jedno IDE, czyli [Visual Studio](https://www.visualstudio.com/pl/vs/) ewentualnie jak ktoś chciał mógł używać [MonoDevelop](http://www.monodevelop.com/). Obecnie po ostatnim otwarciu się Microsoftu na świat Open Source  pojawiało się masę edytorów wspierających C# i IntelliSense za pomocą [OmniSharp](http://www.omnisharp.net/). Dodatkowo kawałek .NET'owego tortu chce uszczknąć JetBrains za pomocą swojego IDE [Rider](https://www.jetbrains.com/rider/). Jak widać w przeciągu 2-3 lat ilość narzędzi wzrosła i nie jesteśmy już ograniczeni do samego Visual Studio. Jednak nie o tym ma być ten artykuł. Samo VS jest narzędziem dość ciężkim, posiada masę  funkcji, jednak paru istotnych rzeczy zawsze w nim brakowało - tą lukę zawsze uzupełniał [Resharper](https://www.jetbrains.com/resharper/) od wspomnianego już JetBrains. Co prawda Visual Studio zawsze gdzieś tam próbowało zaimplementować nowe funkcje, ale szło to bardzo ślamazarnie, więc pozycja R# wydawała się niezagrożona. Ostatnio jednak mocno się w temacie ruszyło oraz zmieniło, szczególnie po ostaniem update Visual Studio 2017 do wersji 15.3 i magicznie VS zyskało masę nowych funkcji. Zaznaczam, że nie wiem jak było w poprzednich wersjach VS 2017, bo niedawno się przesiadłem. Przejdźmy więc przez zmiany, które zauważyłem:

###IntelliSense

![Intelisese](/images/vs2017/Intellisense.gif)

Jak widać doszły na dole nowe filtry dla okienka IntelliSense można wyszukiwać w namespace, klasach, snippetach itp. Całkiem fajna zmiana co prawda w C# średnio ją wykorzystuje, ale w C++ jakoś tak częściej. Z tego co zauważyłem cały system lepiej przewiduję to co będę wpisywał. Z tego co brakuje to nie ma wyszukiwania w typach, których nie mamy w usingach. R# takie coś potrafi i szkoda, że nie ma tego samo Visual Studio.

###Generate Constructor 

![ctorf](/images/vs2017/Ctorf.gif)

Element, którego brakowało w Visual Studio. Pamiętam, że jak pisałem system w Akka.Net to musiałem pisać masę klas readonly, które miały inicjalizacje przez konstruktor i bardzo tej funkcjonalności brakowało (a R# nie miałem). 
Brawo Microsoft !!!

###Extract to file

![extract](/images/vs2017/extractToFile.gif)

Z tego co pamiętam to było to jakoś dostępne w VS 2015, ale nie działało tak dobrze jak teraz. Jest to mega użyteczne narzędzie, ponieważ często dla jakiegoś POC piszemy klasy w jednym pliku i dzięki temu można to szybko podzielić.

###Wyszukiwanie w projekcie

![ctrlT](/images/vs2017/ctrlT.gif)

Wszyscy znający R# znają skrót 'Ctrl+T', który pozwala na wyszukiwanie po właściwie wszystkim w projekcie tzn. pliki, property, typy itp. Z tego co pamiętam VS miało taką biedniejszą wersje tego pod 'Ctrl+,'. Obecnie funkcjonalność ta została bardzo rozwinięta no i skrót pokrywa się z tym z R#.

###Refactoringi

Generalnie z tego co widziałem pojawiło się dużo więcej akcji kontekstowych powalających na różne refactoringi kodu. Dodatkowo zmienił się skrót na Quick Actions z 'Ctrl+.' na znany z R# 'Alt+Enter'. Polecam dodatkowo zainstalować [RefactoringEssentials](http://vsrefactoringessentials.com/), ponieważ dodają one nowe rzeczy, których nie ma w gołym VS.

Mimo tych nowych rzeczy, które w dużym stopniu usprawniają prace z Visual Studio bez R# to jednak paru rzeczy brakuje. Zobaczymy co przyniosą kolejne aktualizacje Visual Studio, bo obecny kierunek bardzo mi się podoba. A wy co zauważyliście z nowości w VS 2017?
